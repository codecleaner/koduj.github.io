### Dlaczego dzieci powinny uczyć się kodowania? 
Opanowanie kodu jest bardzo ważną umiejętnością teraz, gdy żyjemy w erze cyfryzacji. Wiedza jak wykorzystać technologię nie jest już dla dzieci wystarczająca. Powinny znać także zasady jej działania. Nauka kodu nie oznacza tylko szansy na zostanie deweloperem ale też podnosi umiejętności rozwiązywania problemów, wzmacnia logiczne myślenie oraz pomaga w kluczowych przedmiotach akademickich, takich jak nauki ścisłe, matematyka i technologia. 

### Filozofia Klubów Kodowania

W Code Club chodzi o zabawę, kreatywność oraz naukę poprzez odkrywanie. Najważniejszym czynnikiem jest frajda z czasu spędzonego w Code Clubie oraz aby dziecko nie miało poczucia, że jest na kolejnej nudnej lekcji. Dziecko powinno rozumieć, że to ono dowodzi komputerem oraz, że może (i powinno) sprawić by robił to czego ono chce a nie na odwrót. 

Inne zalety Code Clubu takie jak nauka myślenia obliczeniowego czy rozwijanie wiedzy w kodowaniu są drugorzędne wobec wcześniej wymienionych założeń. Mając to na uwadze, dzieci wchłoną te wspaniałe umiejętności podczas realizacji ciekawych projektów a nie poprzez zajęcia dydaktyczne. 

Projekty Code Club zostały napisane przez programistów, a następnie testowane przy pracy z dziećmi w 20 szkołach pilotażowych na terenie Wielkiej Brytanii. Dla 92% jest to po prostu frajda! Podczas testów dzieciaki wzajemne „przybijały sobie żółwiki” oraz zwycięsko “wznosiły piątki”. 

### Znalezienie odpowiedniego miejsca

Jeśli jesteś ochotnikiem i chcesz prowadzić Code Club będziesz musiał znaleźć odpowiednie miejsce. Koniecznym jest by wybrane miejsce zapewniało dostęp do komputerów oraz sieci Internet. 

Dla przykładu, szkoły podstawowe w UK odniosły spory sukces , jako że uczniowie mogą uczyć i rozwijać się wraz ze swoimi przyjaciółmi. Biblioteki oraz świetlice również mogą stanowić doskonałe miejsca na przeprowadzanie zajęć klubowych w weekendy czy poza godzinami lekcyjnymi. 

Ważnym jest bezpośrednio skontaktować się z placówką i zaaranżować spotkanie twarzą w twarz. Koniecznym jest wyjaśnienie czym jest Code Club i zaprezentowanie przyniesionych ze sobą odpowiednich materiałów. Potem można tylko zaproponować terminy odbywania się zajęć i organizacja klubu jest gotowa! Ostatnim krokiem przed pierwszym spotkaniem będzie rejestracja swojego klubu na poniższej stronie oraz pobranie materiałów z Github.
 
### Prowadzenie klubu 

### Top porady przy prowadzeniu swojego klubu
Każde spotkanie Code Club’u trwa 1 godzinę i odbywa się raz w tygodniu. 
Będziesz musiał wydrukować i spiąć kopię instrukcji dotyczących projektów dla każdego dziecka lub każdej pary. 
Przećwicz każdy projekt nim wprowadzisz go na zajęciach by zawsze być przygotowanym na wszelkie ewentualności. 
Pamiętaj proszę czasie niezbędnym na dojazd. 
Za prowadzone zajęcia w ramach klubu nie wolno pobierać opłat. Code Club jest darmowy dla wszystkich. 

### Tworzenie środowiska przyjaznego nauczaniu
Jeśli nie jesteś do tego przyzwyczajony, praca z dziećmi może wydawać się zniechęcająca. Nie obawiaj się! Postępuj zgodnie z tymi prostymi wskazówkami a stworzysz wspaniały Code Club. 

### Wprowadź rutynę
Prowadzenie dobrego Code Clubu może zostać osiągnięte dzięki ustaleniu regularności oraz trzymania się ich. Jeśli dzieci wiedzą co mają robić oraz czego mogą się spodziewać to jest Ci łatwiej je uczyć a im będzie łatwiej przyswoić wiedzę.

Przed rozpoczęciem działalności klubu rozważ następujące kwestie: 
Czego wymagasz od dzieci gdy po raz pierwszy wejdą do klasy? 
Czy powinny usiąść i czekać w ciszy na pozostałe dzieci aż dojadą oraz na dalsze instrukcje? Czy powinny zalogować się i od razu zacząć? 
Co powinno zrobić dziecko jeśli utknie na którejś z części projektu? 
Czy powinny podnieść rękę do góry i czekać aż podejdziesz do nich?
Czy do dla Ciebie w porządku aby wołały po klasie Twoje imię? 
Zdecyduj czego od nich oczekujesz oraz jasno wytłumacz im to na początku każdych zajęć. 
W jaki sposób skupisz na sobie ich uwagę? 
Większość szkół posiada umówione sygnały, które są znane dzieciom (np. uniesienie jednej ręki w górę, odliczanie od 5 w dół, klaskanie w dłonie). Zapytaj jakimi sygnałami posługują się ich nauczyciele i wykorzystaj je lub wymyśl i wprowadź własne! 

Powiedz dzieciom kiedy minie połowa spotkania oraz poinformuj je o końcu zajęć 5 minut wcześniej. W ten sposób będą wiedziały ile czasu im pozostało by zakończyć swoje projekty.
Na końcu każdych zajęć możesz przeznaczyć 5-10 minut by grupa zapisała projekty, wylogowała się i przedyskutowała rzeczy, które opanowała na zajęciach wliczając w to kwestie kluczowe dla danego spotkania. Dowiedz się co sprawiło im najwięcej frajdy. Zapytaj co było łatwe a co trudne oraz jak grupa uporała się z napotkanymi trudnościami. Jest to także dobry czas aby podziękować za ich ciężką pracę i, być może, wspomnieć o kilku osobach, które się szczególnie wysiliły.

### Pozytywność
Dzieci uczą się najlepiej w spokojnym i przyjaznym otoczeniu, kiedy ich wysiłki są zauważane i komentowane. Poniżej znajduje się lista porad, które pomogą Ci to osiągnąć: 
Do dzieci zawsze zwracaj się spokojnym tonem, kulturalnie i z entuzjazmem. 
Nie krytykuj ich i nie unoś swojego głosu.
Modeluj zachowanie jakie mogą od Ciebie oczekiwać mając na uwadze, że pozytywność rodzi więcej pozytywności! 
Większość szkół prowadzi system nagradzania (punkty domowe, albumy z naklejkami, etc.). Dowiedz się czy szkołą pozwoli Ci korzystać ze swojego systemu lub wprowadź własny i nagradzaj dzieci za wysiłek i dobre zachowanie gdy wyda Ci się to stosowne. 
Skupiaj się na dobrym zachowaniu a nie na złym. Nieustannie chwal dzieci, które wykonują polecenia prawidłowo (i głośno!). Jeśli dziecko nie wykonuje twoich poleceń, podejdź do jego stanowiska i po cichu przypomnij jakie są Twoje oczekiwania i co powinno teraz robić. W pobliżu zawsze powinien być szkolny nauczyciel, który pomoże Ci w sprawach złego zachowania. 
Zapytaj nauczyciela czy do świadectw będzie można dołączyć dyplomy odbytego kursu w Code Clubie. Taki zabieg powinien podnieść prestiż szkoły poprzez osiągnięcia jej uczniów. 

### Zróżnicowanie
Zróżnicowanie to czynnik, którym nauczyciel dostosowuje swoje zajęcia do potrzeb dzieci w grupie. Stosowanie poniższych przykładów sprawi, że dzieci będą sie uczyły z radością w Twoim Code Clubie. 
(w przypadku zakładania polskiego klubu, będzie to mało pomocne) Dowiedz się od nauczyciela czy w klasie są dzieci wymagające specjalnych potrzeb edukacyjnych (SEN). Zapytaj co możesz zrobić aby im pomóc w czasie Twoich zajęć. 
(w przypadku zakładania polskiego klubu, będzie to mało pomocne) Dowiedz się czy w grupie nie ma dzieci, dla których język angielski jest językiem dodatkowym (EAL). Takie dzieci mogą mieć szczególne trudności z odczytaniem i zrozumieniem instrukcji napisanych w języku angielskim i będą wymagały szczególnej uwagi i czasu podczas zajęć. Możesz rozważyć posadzenie takich dzieci z dziećmi, które potrafią czytać po angielsku. 
Pamiętaj, że każde dziecko jest dobre w czym innym i każde uczy się swoim własnym tempem, dlatego bądź cierpliwy i daj im czas aby mogły samodzielnie dojść do celu. 
Jeśli w grupie znajduje się dziecko, które ma regularne problemy z nadążaniem w wykonywanych zadaniach, przemyśl czy nie lepiej jest je posadzić parze z kimś komu praca nie sprawia trudności. 
Na końcu większość projektów znajdziesz zadania oznaczone jako „wyzwanie”. Te zadania można wykorzystać aby oddzielić szybciej uczące się dzieci od tych z trudnościami, jednakże wszystkie dzieci powinny być zachęcane do podjęcia próby gdy już skończą wykonywać główne polecenia projektu.
 
### Znalezienie wolontariuszy 
Jeśli udało Ci się znaleźć odpowiednie miejsce na prowadzenie zajęć Code Club – szkoła, biblioteka, centrum młodzieżowe, ale nie czujesz się mieć odpowiednich kwalifikacji aby prowadzić zajęcia samodzielnie, potrzebny Ci będzie wolontariusz. 
Pogadaj ze znajomymi. Wyślij e-mail lub napisz list do rodziców lub gazety lokalnej czy portali społecznościowych. Wykorzystaj Twittera, Facebooka, fora internetowe czy inne sieci społecznosciowei, które przyjdą Ci do głowy. 
Będziesz musiał spotkać się z wolontariuszem i porozmawiać z nim w jaki sposób dalej postępować. Ustalcie dzień tygodnia oraz porę i zacznijcie reklamować klub! 

*Pamiętaj, że Code Club musi być zawsze darmowy! To najważniejsza dewiza tej organizacji. My dostarczamy materiały za darmo i tak samo powinieneś postępować i Ty.*

### Postępuj zgodnie z obowiązującym prawem
Najważniejszą rzeczą jest upewnić się czy zasady działania i prowadzenia klubu nie łamią obowiązującego prawa. Wiele państw wymaga sprawdzenia czy osoba prowadząca może pracować z dziećmi i nie stanowi dla nich zagrożenia a miejsca, w których odbywają się zajęcia mogą wymagać od Ciebie ubezpieczenia. Niektóre placówki pokryją je za Ciebie, inne już nie. Zapoznaj się ze stronami internetowymi prawa lokalnego by mieć pewność, że postępujesz zgodnie z obowiązującymi normami. Ostatnią rzeczą jakiej byśmy chcieli to wpakować Cie w kłopoty! Proszę zapoznaj się z warunkami korzystania z naszych usług (tu hiperłącze do ToS). 
