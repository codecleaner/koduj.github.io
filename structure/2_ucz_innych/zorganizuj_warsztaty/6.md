## CoLoBoT

Opis tematyczny
CoLoBoT (skrót od COLOnize with BOTs) jest grą strategiczną czasu rzeczywistego z elementami programowania oraz przygody. Zadaniem gracza jest poprowadzenie misji kosmicznej, mającej na celu znalezienie dla Ziemian nowego domu. Nie będzie to jednak łatwe. Graczowi przyjdzie lądować na nieznanych i nieprzyjaznych planetach, których mieszkańcy, pod postaciami olbrzymich i prymitywnych stawonogów, nie będą bezczynnie się przyglądać naszym eksploracjom. Przyjdzie nam znajdować i walczyć o surowce, niezbędne do budowy baz, jak i programowalnych robotów w języku zbliżonym do C++ i Java – CBOT.

Na zajęciach wykonamy kilka prostych ćwiczeń polegających na zaprogramowaniu robota do wykonania pewnego działania. Może to być na przykład podniesienie leżącej w określonej odległości rudy tytanu i dostarczenie jej do huty w celu przetopienia. Programowanie robotów wykonywane jest wewnątrz samej gry przy pomocy wbudowanego edytora z rozbudowaną opcją pomocy w języku polskim.

Wartość merytoryczna

* Analizowanie oraz logiczne organizowanie danych.
* Automatyzacja rozwiązania poprzez myślenie algorytmiczne.
* Generalizacja rozwiązania i zastosowanie go w podobnych problemach.
* Formułowanie problemów w sposób pozwalający na rozwiązanie go przez komputer.
* Podstawy programowania (warunki, pętle, zmienne).

Wymagania

* Czytanie ze zrozumieniem kilkuzdaniowych poleceń.
* Podstawy arytmetyki (dodawanie, odejmowanie, mnożenie i dzielenie w zakresie do 1000).
* Podstawy dwuwymiarowej geometrii euklidesowej (odległość, miara kąta)
* Doświadczenie w grach strategicznych czasu rzeczywistego będzie dodatkowym atutem.

Materiały pomocnicze - Brak

Więcej http://colobot.info/
